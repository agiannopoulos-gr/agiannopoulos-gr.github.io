---
id: 303
title: 'ΔΕΛΤΙΟ ΤΥΠΟΥ ΓΙΑ 12η ΚΥΝΗΓΕΤΙΚΗ ΚΥΡΙΑΚΗ'
date: '2009-02-18T00:00:00+02:00'
author: agiannopoulos
layout: post
guid: 'http://agiannop.mousmoulas.gr/2009/02/18/11-2/'
permalink: /2009/02/18/11-2/
original_post_id:
    - '303'
image: '/wp-content/uploads/2009/02/12kks2.jpg'
tags:
    - Δραστηριότητες
gallery:
  - url: "/wp-content/uploads/2009/02/12kk012.jpg"
    image_path: "/wp-content/uploads/2009/02/12kk01s2.jpg"
  - url: "/wp-content/uploads/2009/02/12kk022.jpg"
    image_path: "/wp-content/uploads/2009/02/12kk02s2.jpg"
  - url: "/wp-content/uploads/2009/02/12kk032.jpg"
    image_path: "/wp-content/uploads/2009/02/12kk03s2.jpg"
  - url: "/wp-content/uploads/2009/02/12kk042.jpg"
    image_path: "/wp-content/uploads/2009/02/12kk04s2.jpg"
  - url: "/wp-content/uploads/2009/02/12kk052.jpg"
    image_path: "/wp-content/uploads/2009/02/12kk05s2.jpg"
  - url: "/wp-content/uploads/2009/02/12kk062.jpg"
    image_path: "/wp-content/uploads/2009/02/12kk06s2.jpg"
  - url: "/wp-content/uploads/2009/02/12kk072.jpg"
    image_path: "/wp-content/uploads/2009/02/12kk07s2.jpg"
---

![12kks](/wp-content/uploads/2009/02/12kks2.jpg){: .align-left}
Όπως πέρυσι, έτσι κι εφέτος πραγματοποιήθηκε στις **28 Φεβρουαρίου 2010** η ετήσια συνάντηση των κυνηγών της Φθιώτιδας, την οποία συνδιοργάνωσαν ο Όμιλος Φίλων Αθανασίου Γιαννόπουλου «Κοινωνική Παρέμβαση και Δράση» και οι Κυνηγετικοί Σύλλογοι της Φθιώτιδας. Η συνάντηση αυτή, η 12<sup>η</sup> κατά σειράν, έλαβε χώρα στο ορεινό Περίβλεπτο της Δυτικής Φθιώτιδας, γενέτειρα του κ. Γιαννόπουλου, και έχει γίνει πλέον θεσμός.

Στην επιτυχία της συνάντησης συνέτειναν οι καλές καιρικές συνθήκες και ο ειδικά διαμορφωμένος χώρος στην είσοδο του χωριού, ο οποίος περιελάμβανε έναν επίπεδο μεγάλο χώρο για την συγκέντρωση και τον αγιασμό, και δεξιά και αριστερά του δημοσίου δρόμου ένα σύγχρονο μπαρ, μια πέτρινη κρήνη με την αγιογραφική επιγραφή **«Ο ΔΙΨΩΝ ΕΡΧΟΜΕΝΟΣ ΠΡΟΣ ΜΕ ΚΑΙ ΠΙΝΕΤΩ»** και μόνιμα καλαίσθητα παραπήγματα για το σερβίρισμα των εδεσμάτων. Η όλη μαγευτική εικόνα του ορεινού χειμωνιάτικου τοπίου είχε ως φόντο προς τα δυτικά, στο βάθος, το ξακουσμένο Βελούχι, στα κατάλευκα τυλιγμένο και πολύ όμορφο, όπως το τραγουδάει και ο λαϊκός τραγουδιστής : «Βελούχι μου πεντάμορφο, κόρη ζωγραφισμένη, τ' ανάραχά σου περπατώ , τα κάλλη σου θαυμάζω».

Η προσέλευση των κυνηγών και των φίλων τους από όλα τα μέρη της Φθιώτιδας ήταν αθρόα. Η υποδοχή των συνδιοργανωτών και ιδιαίτερα του οικοδεσπότη κ. Αθανασίου Γιαννόπουλου, Βουλευτή Φθιώτιδας, ήταν εγκάρδια και φιλική.

Σε κατάλληλα διαμορφωμένο χώρο έγινε η κοπή της Πρωτοχρονιάτικης πίτας των κυνηγών και επακολούθησε χαιρετισμός από εκπροσώπους της Τοπικής Αυτοδιοίκησης, Νομαρχιακής και Δημοτικής και των Κυνηγετικών Συλλόγων.

Στη συνέχεια έλαβε το λόγο ο κ. Αθανάσιος Γιαννόπουλος, ο οποίος, αφού ευχαρίστησε όλους για την προσέλευσή τους, με μια εμπνευσμένη ομιλία συνδύασε κατά τρόπο ορθολογικό και αρμονικό τα εκ πρώτης όψεως αντίθετα θέματα του κυνηγιού και της οικολογίας. Ιδιαίτερα ο κ. Γιαννόπουλος τόνισε ότι δεν πρέπει να τα περιμένουμε όλα από το κράτος και εξήρε το ρόλο που μπορεί και πρέπει να παίξει η ιδιωτική πρωτοβουλία και ο εθελοντισμός στην προστασία του οικοσυστήματος και γενικότερα της φύσης και του περιβάλλοντος. Και τόνισε ότι προς την κατεύθυνση αυτή σημαντική συμβολή μπορούν και πρέπει να προσφέρουν οι Κυνηγετικοί Σύλλογοι και όλοι οι κυνηγοί.

Οι απόψεις του κ. Γιαννόπουλου έκαναν μεγάλη εντύπωση τόσο στους κυνηγούς όσο και στους πολυάριθμους φίλους αυτών. Και το αποτέλεσμα ήταν πάρα πολύ θετικό. Διατυπώθηκαν απόψεις από τους παρισταμένους και κατέληξαν σε ορισμένα συμπεράσματα για την προστασία και την προαγωγή της πανίδας και γενικότερα του οικοσυστήματος της περιοχής.

Η όλη συγκέντρωση διανθίστηκε με διάφορα εδέσματα που παρασκευάζονταν εκείνη την ημέρα στο μόνιμο κυνηγετικό καταφύγιο. Και με τη βοήθεια του οίνου και των οργάνων δεν έλειψαν βέβαια ο χορός και το τραγούδι.

Η 12<sup>η</sup> συνάντηση των κυνηγών, που κράτησε μέχρι το απόγευμα της Κυριακής και συνεχίστηκε στο φιλόξενο σπίτι του κ. Γιαννόπουλου μέχρι αργά το βράδυ, ήταν επιτυχής. Και ήταν, φυσικά, το θέμα όχι μόνο της ημέρας αλλά και των ημερών, προ και μετά τη συνάντηση αυτή.

**ΦΩΤΟΓΡΑΦΙΕΣ ΕΚΔΗΛΩΣΗΣ**{:.text-underline}

{% include gallery %}