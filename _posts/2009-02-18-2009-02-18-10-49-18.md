---
id: 173
title: 'ΣΥΛΛΟΓΟΣ ΦΙΛΩΝ ΑΘΑΝΑΣΙΟΥ ΓΙΑΝΝΟΠΟΥΛΟΥ'
date: '2009-02-18T10:47:57+02:00'
author: agiannopoulos
excerpt: "<p style=\"text-align:justify;\"><strong>5 ΧΡΟΝΙΑ ΔΡΑΣΗΣ «Κοινωνικής Παρέμβασης και Δράσης» </strong></p>\n<div style=\"text-align:justify;\"></div>\n<p style=\"text-align:justify;\">Η <strong>«Κοινωνική Παρέμβαση και Δράση» </strong>,Όμιλος που ιδρύθηκε από φίλους προς τιμήν του Αναπληρωτή Καθηγητή της Χειρουργικής του Πανεπιστημίου Αθηνών και Βουλευτή Φθιώτιδας κ. Αθανασίου Γιαννόπουλου, είναι Νομικό Πρόσωπο Ιδιωτικού Δικαίου μη κερδοσκοπικού χαρακτήρα. Αν και αριθμεί λίγα μόνο χρόνια από την ίδρυση της, εντούτοις έχει να παρουσιάσει ένα σημαντικό έργο, το οποίο αναπτύχθηκε τόσο στην πρωτεύουσα της Ρούμελης ,τη Λαμία , όσο και στις διάφορες περιοχές του Νομού Φθιώτιδας. Το έργο αυτό, σχηματοποιημένο σε επιμέρους τομείς .Περιληπτικά έχει ως εξής :</p>\n"
layout: post
guid: 'http://agiannop.mousmoulas.gr/2009/02/18/2009-02-18-10-49-18/'
permalink: /2009/02/18/2009-02-18-10-49-18/
original_post_id:
    - '173'
tags:
    - Δραστηριότητες
---

<div style="text-align:justify;"></div>**Α? Δραστηριότητες Προληπτικής Ιατρικής**  
Από τη στιγμή της ιδρύσεως της η «Κοινωνική Παρέμβαση και Δράση» κατήρτισε ένα φιλόδοξο και ρηξικέλευθο πρόγραμμα με τον τίτλο **«ΥΓΕΙΑ ΠΡΟΛΗΨΗ ΦΘΙΩΤΙΔΑ ’96 ΠΡΟΛΗΠΤΙΚΗ ΙΑΤΡΙΚΗ ΓΙΑ ΟΛΟΥΣ»** Το πρόγραμμα αυτό ο Όμιλος το υλοποίησε με πέντε διαδοχικές εκδηλώσεις .  
Συγκεκριμένα:  
Στις 21-1-1996 κινητή μονάδα εξοπλισμένη με όλα τα σύγχρονα μέσα προληπτικής ιατρικής (υπερήχους, καρδιογράφους κ.τ.λ.) και πλαισιούμενη από διακεκριμένους νοσοκομειακούς, πανεπιστημιακούς και μη, ιατρούς του κέντρου και μελών του Ιατρικού Συλλόγου Φθιώτιδας πραγματοποίησε επίσκεψη στην έδρα του Δήμου Ξυνιάδας Δομοκού, την Ομβριακή, όπου προσήλθαν πάρα πολλοί κάτοικοι αυτής και των γύρω κοινοτικών διαμερισμάτων.

Στις 6-4-1996 η ίδια κινητή μονάδα επισκέφθηκε την Λευκάδα, κοινοτικό διαμέρισμα του Δήμου Σπερχειάδας, και στη συνέχεια τα απομακρυσμένα και ορεινά Πουγκάκια.

Στις 7-4-1996,η ίδια επίσης κινητή μονάδα .επισκέφθηκε το κοινοτικό διαμέρισμα Εξάρχου του Δήμου Αταλάντης και εξήτασε κατοίκους αυτής και των γύρω χωριών.

Στις 23-4-1996 πραγματοποίησε εκδήλωση για τη γυναίκα, στο ξενοδοχείο της Λαμίας «ΣΑΜΑΡΑΣ» με θέμα «Νέες Απόψεις και Τεχνικές στην Πλαστική Χειρουργική», με ομιλητή τον διακεκριμένο Πλαστικό Χειρουργό κ.Ανδρέα Φουστάνο.

Στις 13-2-1999 Κινητή Ιατρική Μονάδα επισκέφθηκε τα ορεινά χωριά του Δήμου Αγίου Γεωργίου Δυτικής Φθιώτιδας. Μαυρίλο, Μερκάδα, Νεοχώρι την πρώτη ημέρα, και Παλαιόκαστρο και Δίκαστρο, τη δεύτερη, όπου εξήτασαν τους κατοίκους αυτών αλλά και των γύρω ορεινών χωριών. Και

Το Φθινόπωρο του 1999 ο Όμιλος Φίλων Αθανασίου Γιαννόπουλου «Κοινωνική Παρέμβαση και Δράση» μαζί με τον Ιατρικό Σύλλογο Λαμίας ,την Ιατροδικαστική Υπηρεσία και την Α? Χειρουργική Κλινική του Πανεπιστημίου Αθηνών , οργάνωσε ομιλία στον κινηματογράφο της Λαμίας **«Γαλαξίας»** με θέμα **«Ναρκωτικά Πρόληψη Αυτών »**

<div style="text-align:justify;"></div>**Β ? Πολιτιστικές Περιβαλλοντικές**   
Η **«Κοινωνική Παρέμβαση και Δράση»** προσπάθησε να υλοποιήσει όλο το φάσμα των καταστατικών της σκοπών. Γι? αυτό προγραμμάτισε και υλοποίησε τις παρακάτω εκδηλώσεις:  
Στις 17-9-1999 πραγματοποίησε στο ορεινό Περίβλεπτο Δυτικής Φθιώτιδας την πρώτη Συνάντηση των Κυνηγών της Φθιώτιδας.  
Στις 23-1-2000,επίσης στο ίδιο μέρος,έγινε η 2η Ετήσια Συνάντηση των Κυνηγών.  
Στις 18-2-2001,επίσης στο όμορφο Περίβλεπτο έγινε η 3η Ετήσια Συνάντηση των Κυνηγών.  
Η συνάντηση αυτή έγινε πλέον θεσμός και θα πραγματοποιείται κάθε χρόνο.  
4\) Στις 20-12-1999 πραγματοποίησε στο Δημοτικό Θέατρο Λαμίας την εκδήλωση που είχε γίνει στο Μέγαρο Μουσικής Αθηνών με θέμα : **«2.500 χρόνια Ελληνική Μουσική (Από τον Όμηρο μέχρι σήμερα)»**,κατά την οποία παρουσιάστηκε το έργο του λαϊκού καλλιτέχνη κ. Λάκη Χαλκιά. Κατά την εκδήλωση αυτή, στο κατάμεστο από κόσμο Δημοτικό Θέατρο Λαμίας, έγινε παρουσίαση και ανάλυση του έργου του Λάκη Χαλκιά, παρόντος και του ιδίου, από ειδικούς επιστήμονες , στη συνέχεια προβλήθηκε ειδικό βίντεο με τραγούδια του λαϊκού καλλιτέχνη και ακολούθως ο ίδιος ο Λάκης Χαλκιάς , με την ορχήστρα του και τη μελωδική του φωνή, τραγούδησε αρκετά τραγούδια από το πλούσιο ρεπερτόριο του.

<div style="text-align:justify;">**Γ? Ανθρωπιστικές Παιδαγωγικές**  
Από τις δραστηριότητες της **«Κοινωνικής Παρέμβασης και Δράσης»** δεν ήταν  
δυνατόν να λείψουν και οι εκδηλώσεις αυτές ,ούτε, φυσικά, θα λείψουν και στο  
μέλλον.   
Έτσι:  
1) Στις 29-5-1996 προσέφερε το ποσό των 270.000 δρχ. στο Ορφανοτροφείο Θηλέων Λαμίας του Ηθικοθρησκευτικού Συλλόγου **«Ο ΕΥΑΓΓΕΛΙΣΤΗΣ ΛΟΥΚΑΣ».**   
2) Επίσης προσέφερε το ποσό των 200.000 δρχ. στο Σύλλογο Πολυτέκνων  
Ν.Φθιώτιδας. Και  
3) Στις 30-12-1997 στο Δημοτικό Θέατρο Λαμίας πραγματοποίησε εορταστική ψυχαγωγική εκδήλωση για τα παιδιά της Λαμίας και της γύρω περιοχής ,με πλούσιο καλλιτεχνικό πρόγραμμα (Κλόουν-Αϊ.Βασίλης κ.τ.λ.).Στο τέλος της εκδήλωσης μοιράστηκαν διάφορα δώρα στα παιδιά.  
Όλες οι εκδηλώσεις αυτές σημείωσαν μεγάλη επιτυχία και έγινα αποδεκτές με κολακευτικά σχόλια.  
Βέβαια η «Κοινωνική Παρέμβαση και Δράση» θα συνεχίσει το έργο της με την επανάληψη πολλών εξ αυτών και την επινόηση νέων δραστηριοτήτων , κινούμενη, φυσικά, πάντα μέσα στους ανθρωποκεντρικούς στόχους του καταστατικού της και των λόγων της ιδρύσεως και υπάρξεως της.</div>