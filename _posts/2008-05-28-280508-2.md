---
id: 198
title: '28/05/2008 Θέμα : «Εγκατάσταση της Αγγειοχειρουργικής Κλινικής του Πανεπιστημίου Αθηνών στο Γ.Ν.Α. ΑΤΤΙΚΟ»'
date: '2008-05-28T07:52:58+03:00'
author: agiannopoulos
layout: post
guid: 'http://agiannop.mousmoulas.gr/2009/05/12/28052008-l-r/'
permalink: /2008/05/28/280508-2/
original_post_id:
    - '198'
categories:
    - Ερωτήσεις
---

**Προς Την Βουλή Των Ελλήνων**

**Ερώτηση και Αίτηση Κατάθεσης Εγγράφων**

**Δια τον κ. Υπουργό Υγείας και Κοινωνικής Αλληλεγγύης**

**Θέμα : «Εγκατάσταση της Αγγειοχειρουργικής Κλινικής του Πανεπιστημίου Αθηνών στο Γ.Ν.Α. ΑΤΤΙΚΟ»**

Με την Κοινή Υπουργική Απόφαση Υ4α/13943 της 23.3.05 που δημοσιεύθηκε στο ΦΕΚ 411 της 31.3.05, εγκαθίσταται στο Νοσοκομείο ΑΤΤΙΚΟ η Αγγειοχειρουργική Κλινική του Πανεπιστημίου Αθηνών και ορίζονται τα της λειτουργίας της εις τα πλαίσια του Χειρουργικού Τομέα του Νοσοκομείου. Από τότε, καίτοι έχει μεσολαβήσει τόσο υπερβολικά μακρύ χρονικό διάστημα, και το Πανεπιστήμιο έχει εκλέξει και διορίσει Καθηγητή Αγγειοχειρουργικής, εις ουδεμία σχετική ενέργεια προς εκτέλεση της παραπάνω απόφασης έχει προβεί η υπηρεσία σας και το Νοσοκομείο εξακολουθεί να στερείται των υπηρεσιών αγγειοχειρουργικής κλινικής που ουδόλως έχει εγκατασταθεί ή λειτουργήσει.

<div style="text-align:justify;"></div>Τούτο συνεπάγεται πέραν των επιπτώσεων επί της ιατρικής εκπαιδεύσεως και του όλου εκπαιδευτικού προγράμματος της Ιατρικής Σχολής Αθηνών, την αποστέρηση ενός σημαντικού μέρους του Λεκανοπεδίου Αττικής των υπηρεσιών οργανωμένης αγγειοχειρουργικής κλινικής.

<div style="text-align:justify;">Σημειώνεται ότι ολόκληρη η Πελοπόννησος στερείται μιας τέτοιας ειδικής κλινικής και το Αττικό αποτελεί το εγγύτερο νοσοκομείο πρόσβασης μέσω των κυρίων οδών προσβάσεως από επαρχία (ΝΔ Ελλάδα)στο Κέντρο.</div><div style="text-align:justify;">Κατόπιν των ανωτέρω παρακαλείσθε να μας ενημερώσετε :</div><div style="text-align:justify;">1.Για τους λόγους της καθυστερήσεως εγκαταστάσεως της Κλινικής.</div><div style="text-align:justify;">2.Για τα μέτρα που έχετε λάβει προς εφαρμογή της αποφάσεως εγκαταστάσεως.</div><div style="text-align:justify;">και να καταθέσετε στο Σώμα :</div><div style="text-align:justify;"></div>Τα τυχόν έγγραφα της Διοικήσεως του Νοσοκομείου ή κατωτέρων οργάνων αυτού από τα οποία προκύπτει άρνηση ή ολιγωρία υπηρεσιακών παραγόντων προς υλοποίηση της απόφασης εγκατάστασης.

**Αθήνα, 28/05/08**

<div style="text-align:center;"></div>**Ο Ερωτών Βουλευτής**

<div style="text-align:center;"></div>**Αθανάσιος Γιαννόπουλος**