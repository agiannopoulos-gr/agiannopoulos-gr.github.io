---
id: 163
title: 'ΠΑΡΑΔΟΣΗ ΤΟΥ ΠΑΛΑΙΟΥ ΚΤΙΡΙΟΥ ΤΟΥ ΓΕΝΙΚΟΥ ΝΟΣΟΚΟΜΕΙΟΥ ΛΑΜΙΑΣ'
date: '2006-09-14T10:20:35+03:00'
author: agiannopoulos
excerpt: "Ο Υφυπουργός Υγείας κ. Αθ. Γιαννόπουλος στις 11 Σεπτεμβρίου 2006, προέβη στην παράδοση του παλαιού κτιρίου του Γενικού Νοσοκομείου Λαμίας, στο Δήμο Λαμιέων. Το κτίριο παρέλαβε ο Δήμαρχος της πόλης και στην τελετή παρέστησαν πολλοί τοπικοί παράγοντες."
layout: post
guid: 'http://agiannop.mousmoulas.gr/2009/02/18/2009-02-18-10-26-57/'
permalink: /2006/09/14/140906/
original_post_id:
    - '163'
header:
    og_image: '/wp-content/uploads/2009/02/23682.jpg'
tags:
    - Δραστηριότητες
gallery:
  - url: "/wp-content/uploads/2009/02/23682.jpg"
    image_path: "/wp-content/uploads/2009/02/23682-300x200.jpg"
  - url: "/wp-content/uploads/2009/02/23722.jpg"
    image_path: "/wp-content/uploads/2009/02/23722-300x200.jpg"
  - url: "/wp-content/uploads/2009/02/24572.jpg"
    image_path: "/wp-content/uploads/2009/02/24572-300x200.jpg"
---

**ΕΛΛΗΝΙΚΗ ΔΗΜΟΚΡΑΤΙΑ  
Αθήνα 14 / 9 /2006  
ΥΠΟΥΡΓΕΙΟ ΥΓΕΙΑΣ & ΚΟΙΝΩΝΙΚΗΣ ΑΛΛΗΛΕΓΓΥΗΣ  
ΓΡΑΦΕΙΟ ΥΦΥΠΟΥΡΓΟΥ**

**Ταχ. Δ/νση : Αριστοτέλους 17  
Τηλ. : 210-5249720  
Fax : 210-5231707**

**ΔΕΛΤΙΟ ΤΥΠΟΥ**
{:.text-center}

Ο **Υφυπουργός Υγείας κ. Αθ. Γιαννόπουλος** στις 11 Σεπτεμβρίου 2006, προέβη στην παράδοση του παλαιού κτιρίου του **Γενικού Νοσοκομείου Λαμίας**, στο **Δήμο** **Λαμιέων**. Το κτίριο παρέλαβε ο Δήμαρχος της πόλης και στην τελετή παρέστησαν πολλοί τοπικοί παράγοντες.

Το παλαιό κτίριο του Γενικού Νοσοκομείου Λαμίας, – τα εγκαίνια του οποίου είχαν γίνει, στις 12 Σεπτεμβρίου 1948, – έπειτα από 60 χρόνια λειτουργίας, έρχεται στην κυριότητα του Δήμου, προκειμένου να αξιοποιηθεί προς όφελος των δημοτών του.  
Επί 6 περίπου δεκαετίες το κτίριο αυτό ήταν κέντρο αναφοράς θεμάτων υγείας, όχι μόνο των κατοίκων του νομού Φθιώτιδος, αλλά και όλων των διερχομένων από την παλαιά και νέα Εθνική οδό.

Η μεταφορά του Νοσοκομείου Λαμίας στις νέες κτιριακές εγκαταστάσεις έχει ήδη ολοκληρωθεί και το νέο Νοσοκομείο βρίσκεται πλέον, σε πλήρη λειτουργία .  
Ο Υφυπουργός Υγείας κ. Αθ. Γιαννόπουλος χαρακτήρισε ιστορική την ημέρα αυτή και αναφερόμενος στη λειτουργία του νέου Νοσοκομείου Λαμίας τόνισε ότι αποτελεί ένα στολίδι για τον τόπο μας διότι είναι ένα σύγχρονο νοσοκομείο όπου θα παρέχονται υψηλές και ποιοτικά αναβαθμισμένες υπηρεσίες υγείας τόσο στο κέντρο όσο και στην περιφέρεια.

ΑΠΟ ΤΟ ΓΡΑΦΕΙΟ ΤΥΠΟΥ

{% include gallery %}