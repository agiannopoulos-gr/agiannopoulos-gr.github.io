---
id: 62
title: '20/01/2004, Θέμα: « Kρίσεις Ιατρών ΕΣΥ κατά την προεκλογική περίοδο».'
date: '2004-01-20T09:22:34+02:00'
author: agiannopoulos
layout: parl_question
guid: 'http://agiannop.mousmoulas.gr/2009/02/17/20012004-l-k-r/'
permalink: /2004/01/20/200104/
original_post_id:
    - '62'
tags:
    - Ερωτήσεις
---

**Θέμα : « Kρίσεις Ιατρών ΕΣΥ κατά την προεκλογική περίοδο».**

Ενώ ουσιαστικά η χώρα ευρίσκεται σε προεκλογική περίοδο, συνεχίζονται και μάλιστα με έντονο ρυθμό οι «κρίσεις και επιλογές» στις θέσεις ιατρών νοσοκομείων με την ευθύνη των κομματικών οργάνων των ΠΕΣΥΠ. Είναι εξοργιστική η σπουδή με την οποία οι καρεκλοκένταυροι των ΠΕΣΥΠ επιθυμούν να ολοκληρώσουν ρουσφετολογικές κρίσεις, δήθεν για να διασφαλισθεί η «στελέχωση των Νοσοκομείων». Των Νοσοκομείων που οι ίδιοι για χρόνια τώρα αφήνουν με κενές θέσεις είτε για να ανακουφίσουν τα άθλια οικονομικά τους είτε γιατί ακόμη δεν είχε βρεθεί ο «κομματικός εκλεκτός» που «αξιοκρατικά» θα πρέπει να διορισθεί.  
Είναι αξιοσημείωτο ότι οι επικείμενες κρίσεις αφορούν υψηλόβαθμες θέσεις κεντρικών νοσοκομείων για τις μερικές από τις οποίες μάλιστα η διαδικασία έχει ήδη οδηγήσει είτε σε επανάκριση με υπουργική ή και δικαστική απόφαση. Αποτελεί στοιχειώδη υποχρέωση αξιοπιστίας του Υπουργού Υγείας κ. Στεφανή να αναστείλει κάθε κρίση για θέσεις στο ΕΣΥ μέχρι τις εκλογές.

**Κατόπιν αυτών, Ε Ρ Ω Τ Α Σ Θ Ε :**

Να ενημερώσετε την Βουλή πότε θα αναστείλετε την διαδικασία κρίσεως και εκλογής ιατρών ΕΣΥ εν όψει των εκλογών.