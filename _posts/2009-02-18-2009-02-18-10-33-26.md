---
id: 172
title: 'ΓΙΟΡΤΗ ΤΩΝ ΚΥΝΗΓΩΝ'
date: '2009-02-18T10:30:30+02:00'
author: agiannopoulos
layout: post
guid: 'http://agiannop.mousmoulas.gr/2009/02/18/2009-02-18-10-33-26/'
permalink: /2009/02/18/2009-02-18-10-33-26/
original_post_id:
    - '172'
image: '/wp-content/uploads/2009/02/43736-72.jpg'
tags:
    - Δραστηριότητες
gallery:
  - url: "/wp-content/uploads/2009/02/43736-72.jpg"
    image_path: "/wp-content/uploads/2009/02/43736-7_s2.jpg"
  - url: "/wp-content/uploads/2009/02/dsc_3282-92.jpg"
    image_path: "/wp-content/uploads/2009/02/dsc_3282-9_s2.jpg"
  - url: "/wp-content/uploads/2009/02/dsc_3300-102.jpg"
    image_path: "/wp-content/uploads/2009/02/dsc_3300-10_s2.jpg"
---

Εκεί ψηλά στο Περίβλεπτο Φθιώτιδος έγινε και φέτος στις 27/02/2006 με επιτυχία η μεγάλη γιορτή των Κυνηγών που διοργανώνεται κάθε χρόνο από τους Κυνηγετικούς Συλλόγους Φθιώτιδος και από τον Όμιλο Φίλων Αθανασίου Γιαννόπουλου «Κοινωνική Παρέμβαση και Δράση».

{% include gallery %}

Η βροχή δεν εμπόδισε βέβαια τους φίλους της φύσης και του κυνηγιού να σπεύσουν κατά εκατοντάδες και να βρεθούν δίπλα στον υφυπουργό τους, να μιλήσουν μαζί του και να γλεντήσουν με φόντο τα ψηλά βουνά και την αξεπέραστη φύση. Το κλαρίνο βέβαια αντιλάλησε στις πλαγιές, έρρευσε οίνος και μπύρα και εγεύθησαν παραδοσιακά φαγητά που φρόντισαν οι φιλόξενοι «Περιβλεπτιώτες» να ετοιμάσουν στην εντέλεια, χωρίς να λείψει και το κοτόπουλο για την σημειολογία της επικαιρότητας. Ο υφυπουργός κ. Αθανάσιος Γιαννόπουλος έσυρε το χορό, έγινε η κυνηγετική συγκέντρωση ό,τι ωραιότερο μπορούσαν να ονειρευτούν, κυνηγοί και μή, αφού το κυνηγετικό αυτό πανηγύρι που έχει καθιερωθεί πλέον σαν η γιορτή της φύσης είναι ανοιχτό σε όλους. Και εδώ, επικρατεί η άποψη ότι κυνηγός σημαίνει προστάτης και θαυμαστής της φύσης. Ό,τι πιο ελληνικό. Αφού οι προστάτες της φύσης στην Αρχαία Ελλάδα δεν ήταν βέβαια οι δραγάτες και οι αυτοαποκαλούμενοι φυσιολάτρες. Η θεά Άρτεμις ήταν, με το τόξο της και τα βέλη της φανατική κυνηγός και η ίδια. Έτσι για να μην υποτιμάμε τους κυνηγούς.

Από το Γραφείο Τύπου