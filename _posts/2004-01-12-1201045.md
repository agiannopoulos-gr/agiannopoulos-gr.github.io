---
id: 73
title: '12/01/2004, Θέμα: «Δημόσια Νοσοκομεία και Ιδιωτικές Ασφαλιστικές Εταιρείες».'
date: '2004-01-12T09:40:26+02:00'
author: agiannopoulos
layout: post
guid: 'http://agiannop.mousmoulas.gr/2009/02/17/12012004-l-r-4/'
permalink: /2004/01/12/1201045/
original_post_id:
    - '73'
tags:
    - Ερωτήσεις
---

{% capture q_body %}
**Θέμα : «Δημόσια Νοσοκομεία και Ιδιωτικές Ασφαλιστικές Εταιρείες».**

Οι ανακατασκευές πολλών δημοσίων νοσοκομείων, περιλαμβάνουν και την ανάπτυξη της λεγόμενης «Πτέρυγας Βελτιωμένων Θέσεων». Σκοπός τέτοιων κατασκευών, ήτο η κατά τις εξαγγελίες προσέλκυση ασθενών διατεθειμένων να νοσηλευθούν στο δημόσιο νοσοκομείο υπό συνθήκες καλής ξενοδοχειακής φροντίδας με καταβολή αναλόγου τιμήματος και καλυπτομένων από συμβόλαια ιδιωτικών ασφαλιστικών  εταιρειών («πακέτα»). Τούτο σημαίνει ότι τα Νοσοκομεία μεμονωμένα ή συνολικώς θα προβούν στην σύναψη τέτοιων συμφωνιών-συμβολαίων με σκοπό την υλοποίηση αυτού του μέτρου. Τούτο, πέραν των άλλων, ενδεχομένως θα βελτιώσει την σημερινή δεινή τους οικονομική κατάσταση. Από άλλες πλευρές όμως, αντιτείνεται ότι «νομικοί λόγοι» απαγορεύουν την σύναψη τέτοιων συμβολαίων ασφαλιστικών εταιρειών με δημόσια νοσοκομεία, πράγμα που ματαιώνει όλα αυτά τα σχέδια με βάση τα ισχύοντα, μετατρέπει δε την όλη εξαγγελία σε «όνειρο» μέχρι νέα νομοθετική κάλυψη

**Ο κ. Υπουργός, Ε Ρ Ω Τ Α Τ Α Ι :**

1. Να ενημερώσει την Βουλή πόσες τέτοιες συμβάσεις έχουν μέχρι σήμερα υπογραφεί τις οποίες παρακαλείται να καταθέσει στην Βουλή. 
1. Να ενημερώσει την Βουλή για το πλαίσιο που θα διέπει τις συμβάσεις αυτές. Απαιτείται κατά το Υπουργείο σας ειδική νομοθετική ρύθμιση πριν ενεργοποιηθεί το μέτρο τούτο
1. Τα Όργανα των Νοσοκομείων (και ποία) είναι αρμοδίως ήδη εξουσιοδοτημένα να προβαίνουν στην σύναψη τέτοιων συμβολαίων;
1. Σε τι ενέργειες έχει προβεί το Υπουργείο του για το σκοπό αυτό. Υπάρχουν γενικές κατευθυντήριες οδηγίες;
{% endcapture %}

{% include parl_question.html q_to="τον κ. Υπουργό Υγείας και Πρόνοιας" q_body=q_body q_date="12/01/2004" %}